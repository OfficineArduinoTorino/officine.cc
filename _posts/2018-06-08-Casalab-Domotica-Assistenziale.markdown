---
layout: post
title:  "Casalab e la Domotica Assistenziale"
tagline: Single Page
ref: casalab
date: 2018-06-08 15:52
categories: [Domotics, eHealth]
tags: [Domotics, IoT, eHealth]
image: casalab.png
lang: it
---

_Casalab_, o precedetentemente _Casa delle Autonomie_ , è il nome del progetto di Domotica Assistenziale svolto per la [Cooperativa Solidarietà e Servizi](http://www.solidarietaeservizi.it/home.html) nell'ultimo anno e mezzo.

Il progetto ha visto diverse fasi ed interventi, ma avendo raggiunto un certo livello di autonomia abbiamo pensato fosse giunto il momento di raccontarlo e confrontarci con domande e possibili richieste da parte di diverse persone e realtà che hanno seguito questa storia in divenire.

![](/images/blog/field-analysis.png)

Per capire quali esigenze fosse necessario monitorare all'interno della casa, **abbiamo svolto un lavoro di analisi sul campo coinvolgendo utenti, famiglie e operatori**. Per questo sprint di analisi ci siamo avvalsi dell'aiuto di **Ilaria Scarpellini**, con la quale siamo riusciti a identificare aree di intervento condivise con il cliente.

<iframe width="560" height="315" src="https://www.youtube.com/embed/-zY2yGYtukU" frameborder="0" allow="autoplay; encrypted-media" allowfullscreen></iframe>

Il mondo delle Cooperative Sociali gioca un ruolo fondamentale nella vita e nel sostegno di persone con piccoli o grandi problemi, di carattere fisico o - come nel nostro caso - psicologico, sul territorio italiano.

Centrale è qui il tema della Casa, all'interno della quale andranno a vivere Laura e Tatiana, entrambe con tanti anni di comunità alle spalle ed in grado - fatto salvo una serie di piccolissimi interventi - di condurre una vita per conto proprio, in totale indipendenza dall'operatore che è **comunque presente quotidianamente nella struttura**.  

Come ricorda Giacomo Borghi nel video, la Domotica non si sostituisce al lavoro dell'operatore, ma diventa uno strumento attivo nel suo bagaglio di competenze.

Gli interventi della casa - negoziati con gli utenti, ma in alcuni casi standard e ascrivibili ad un più generico concetto di "spazio monitorato" saranno poi molto semplici:


- accesso da remoto tramite carta o codice   
- monitoraggio ambientale (Inquinamento Acustico, GAS, Temperatura, Qualità dell'Aria, uso della Televisione)  
- monitoraggio alimentare (accesso ai vani: frigo, freezer, dispensa)  
- realizzazione piccola web app su costruzione di menu  


I dati sono storati in locale e mandati agli operatori con frequenza settimanale. Nel caso che alcune di queste variabili rientri in degli "eventi importanti" (i.e. _Qualcuno esce o entra dopo mezzanotte, dispensa aperta di notte o musica molto alta_) l'operatore viene notificato in tempo reale.

Il progetto Casalab é stata la prima volta in cui ci siamo trovati ad adattare software che usiamo per la Domotica in ambito Assistenziale. È stata un grande sfida che ci ha insegnato molto, e spero avremo occasione di ripercorrere questo tipo di percorsi in futuro.
